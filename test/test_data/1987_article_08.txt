Svensk
Celluloidindustri AB
- den första termoplastfabriken
i Sverige*
Av Michael Lindgren


I Gislaved, i Båraryds socken i Småland, grundades år 1920 en plastfabrik
 av den initiativrike smålänningen Thure Mårtenson. Det var
landets första industri för tillverkning av termoplastprodukter - ett
företag som började i blygsam skala men som med tiden expanderade
och kom att stå som en förebild för möjligheterna inom den nya
plastbranschen. Mårtensons skapelse - Svensk Celluloidindustri AB -
är ett exempel på småländsk företagaranda.
Plast är en organisk polymer, dvs ett material uppbyggt av kolföreningar
 ordnade i långa kedjor av sammanhängande molekyler. Kännetecknande
 för plaster är att de kan formas med plastisk bearbetning
vid förhöjd temperatur och under tryck.Vid avkylningen stelnar plasten
 och behåller därefter sin form. Plaster kan indelas i två huvudgrupper.
 Dels i termoplaster som vid uppvärmning mjuknar och kan
återanvändas och dels i hårdplaster som formas genom en härdnings-
process. Hårdplasterna tål högre temperatur, men kan ej göras mjuka
för återvinning.
Naturplaster I det historiska perspektivet bör man minnas att naturliga polymerer
har funnits längre än människan på jorden. Exempel på sådana
”naturplaster” är bärnsten, naturlacker, sköldpaddskal och elfenben,
material som människan lärt sig utvinna och forma till såväl vackra
smycken som nyttiga bruksföremål. Plast såsom vi idag omges av den
är ett syntetiskt material - polymérkedjor skapade av kemister - ett
utvecklingsarbete som började på 1800-talet.


* Denna uppsats är skriven som en del av det dokumentationsprojekt som bedrivs vid
Sveriges Tekniska Museum av den svenska plast- och gummivaruindustrins framväxt
och tekniska utveckling. Projektet stöds av Föreningen Sveriges Plastfabrikanter, Sveriges
 Plastförbund och Svenska Gummiindustriföreningen. Mycket lite forskning och
dokumentation har i Sverige ägnats åt området och det finns få företagsmonografier
och inga mer detaljerade beskrivningar över dessa branschers framväxt. Detta gäller
speciellt plastbranschen. En utgångspunkt för denna dokumentation har varit Gislaved
och dess omnejd, där flera plastföretag etablerades. Denna uppsats om det första av
dessa företag bygger till stor del på grundaren Thure Mårtensons ”dagbok”, från vilka
citaten är hämtade.



Syntetplaster


Celluloid
- den halvsyntetiska

lösningen


Den första naturliga polymeren som människan lärde sig att modifiera
 kemiskt var gummi. Trots att rågummi sedan länge utvunnits ur
gummiträden i Brasilien, hade gummi liten kommersiell användning
under början av det förra seklet. Det användes bland annat som
suddgummi och som vattenisolerande material mellan tygskikt i de
första regrockarna, uppfunna av skotten Charles Macintosh år 1823.
Nackdelarna med materialet var att det klibbade och åldrades fort. År
1839 upptäckte amerikanen Charles Goodyear att rågummi blev
formstabilt genom tillsättning av svavel och genom uppvärmning - en
process som benämns vulkanisering. Låga svavelhalter gav ett mjukt
och elastiskt gummi, lämpligt för t ex däck (det första luftfyllda
däcket patenterades av engelsmannen Robert William Thomson år
1841), medan höga halter gav ett hårt och styvt material. Detta hårda
gummi kallades vulkanit. Det benämndes också ebonit eftersom det
liknade ebenholtz. Produktion i stora serier genom pressning
(användbar för de flesta plastiska material) innebar en enkel och billig
process och användningsområdena för ebonit blev många - smycken,
kammar, bowlingklot, hinkar, batterier, lösgommar etc.
Under 1800-talet ökade tillverkningen av plastiskt formade produkter
 också i andra material. Papier maché, patenterat år 1772, var
ett sådant. Det är en cellulosabaserad papp, vilken under värme och
tryck formades till allt från pärlemordekorerade hårspännen till så
stora föremål som bord och stolar.
Bois durci, ett annat plastiskt material, patenterat år 1855 i Frankrike,
 var en blandning av cellulosa (i form av sågspån), blod och
gelatin. Ytterligare ett material som under seklet fick ökad kommersiell
 betydelse var guttaperka, en ren naturplast, vilken liksom gummi
skördades från träd. Den användes för bla elektrisk isolering och var
den första plasten som kunde strängsprutas. På kontinenten grundades
 flera plastföretag under 1800-talet, av vilka några än idag lever
vidare, som t ex The Gutta Percha Company (grundat år 1845) i
London - numera Telcon Plastics i Kent.
Den engelske industrimännen och uppfinnaren Alexander Parkes
uppfann omkring 1800-talets mitt en halvsyntetisk cellulosaplast
bestående av bomullsfibrer, trämjöl och kamfer, upplösta i svavel-
och salpetersyra. Ett bolag bildades för tillverkning av produkter av
Parkesine, som plasten kallades. Men trots ära och beröm bl a på
världsutställningen i London år 1862, gick bolaget omkull. Orsaken
var den att Parkesineprodukterna med tiden sprack och gick sönder.
Tydligt var dock att cellulosaplasten var utvecklingsbar. I USA utlovade
 ett biljardföretag en belöning på 10.000 dollar till den som kunde
framställa ett ersättningsmaterial för elfenben för tillverkning av biljardbollar.
 Två bröder John Wesley och Isaiah Hyatt i New Jersey
lyckades år 1869 vinna priset, genom att tillsätta kamfer i rätt proportion.
 Det innebar genombrottet för cellulosaplasterna. Hyatt kallade
sitt termoplastiska material för Celluloid.
Med det nya och billiga materialet celluloid kunde många åtråvärda
naturmaterial substitueras. Med celluloid imiterades sköldpadd, bärn-



Skånska
Ättikfabriken


Thure
Mårtenson


sten, opal, horn, pärlemor mm. Bland de många produkter som
gjordes kan nämnas skjortkragar, manschetter, dockor, bordtennisbollar,
 knivskaft och borstar. Celluloid fick också stor användning
inom filmindustrin sedan George Eastman år 1889 uppfunnit och
börjat tillverka den fotografiska filmen - gjord av celluloid. Bearbetningen
 av celluloiden innebar många och ofta manuella steg - så t ex
måste celluloidark torkas i varmluft för att få salpetersyran att dunsta
bort. Bröderna Hyatt utvecklade produktionsmaskiner genom att
modifiera maskiner från andra branscher till att passa celluloiden.
Formsprutning, formblåsning, pressning och strängsprutning var de
viktigaste metoderna som anpassades till den växande plastindustrin.
Celluloiden hade dock en allvarlig nackdel - vid antändning brinner
den explosionsartat och utvecklar dessutom giftiga gaser.
Vid sekelskiftet 1900 var celluloiden ett etablerat produktionsmaterial.
 Celluloiden blev som material banbrytande för plastbranschen
och den mångfald av plastsorter som med tiden kom att utvecklas.
Men den utvecklingen gick till en början långsamt. År 1925 fanns
endast 5-6 olika plastmaterial. I början av 40-talet hade siffran ökat
till 100, även om antalet huvudtyper var litet. I Sverige förblev ordet
celluloid den allmänna benämningen på liknande termoplaster innan
det engelska ordet ”plastic” började användas på mitten av 40-talet.
Förkortningen plast blev med tiden den gängse svenska benämningen.
Hur såg då situationen ut i Sverige? Enligt vad som i nuläget är känt,
tillverkades den första inhemska plastprodukten vid Skånska Ättikfabriken
 i Ferstörp år 1920. Det var ett handtag till en elektrisk
knivströmbrytare och materialet var en variant av härdplasten bakelit,
som år 1907 hade patenterats av Eeo Baekeland i USA. Svenskarna
kallades sin fenolbaserade plast för isolit och just fenol kom att utgöra
en viktig ingrediens även i tillverkningen av de laminatplattor - Pers-
torpsplattan - som skulle göra företaget känt.
Det är möjligt att försök med tillverkning av syntetiska plaster hade
förekommit tidigare i Sverige. Enligt vad som nu är känt, så kom
bakelit- och celluloidvaruproduktionen, dvs härdplast- respektive
termoplasttillverkningen igång ungefär samtidigt.
Thure Mårtenson föddes på gården Ekhult i Gislaved i oktober 1895.
Hans föräldrar var jordbrukare som trots begränsad ekonomi lyckades
 bekosta sonens studier vid universitetet i Lund. Efter ytterligare
två års studier på Handelshögskolan i Stockholm, finansierade med
lån och stipendier, tog han sin examen endast 18 år gammal. Som ett
första steg på sin bana som affärsman var han med i grundandet av
Gislaveds Gummifabriks AB Norden i Gislaved - en tänkt konkurrent
 till den etablerade Gislaveds Gummifabriks AB. Det lovande
projektet gick emellertid i stöpet då bolagets driftschef omkom under
uppbyggnadsarbetet, varpå den gamla gummifabriken snabbt kom att
köpa upp anläggningarna.
Därefter följde några år då Thure Mårtenson under första världskriget
 ägnade sig åt handel med allt från ståltråd till rotfrukter. Hans


Den första
celluloid-
varufabriken


första steg in i plastbranschen togs under kriget. En fabrikör vid namn
Elof Svensson i Anderstorp bad honom att försöka skaffa fram celluloid
 för tillverkning av skoringar (snörringarna till skor som belädes
med plasten). Huruvida denne fabrikör ägnade sig åt fabrikation av
celluloidprodukter i andra avseenden är okänt. I Industrikalendern
(1903-), finns han beskriven som tillverkare av ”skomärlor” och
”adresslappar”. Celluloid betraktades som ”krigskontraband” och
var belagt med exportförbud, men trots det lyckades Mårtenson
skaffa fram ett parti av ”den begärliga varan”. Av en tillfällighet
lyckades han kort därefter få den svenska agenturen för en nystartad
schweizisk celluloidfabrik.
Verksamheten som grossist i celluloid blev lönsam. Då vinsten
emellertid började sjunka tog planerna kring en egen celluloidfabrik
form. Två produkter var särskilt intressanta - ledkort för kortregister
- då dessa höll bättre än de traditionella som var gjorda av papp -
samt dörrskydd att använda kring lås och handtag på t ex sjukhusdörrar.

Tillsammans med brodern Ryno och fadern uppförde Thure Mårtenson
 den första celluloidfabriksbyggnaden hemma på tomten i föräldrahemmet
 Ekhult i Gislaved. Den exakta platsen var potatislandet och
byggnadens mått uppgick till ”5000 gånger 3000 millimeter”, som
Thure Mårtenson skriver i sin dagbok. Familjeföretaget döptes till
Mårtenson & Co. Ryno Mårtenson blev verkmästare. En bordsax, en
stansmaskin och en förgyllningspress inköptes för 6.000 kronor och
produktionen satte igång. Av ett litet parti ljusblå och ljusröd celluloid
 började bröderna tillverka ledkort till spritbolagen, med vilka
Thure Mårtenson skapat goda kontakter under sin tid som agent.
Året var 1920 och plastvaruproduktionen hade startat i Gislaved.
Men de första åren innebar stora problem - med köld, med råvara,
med maskinerna och i yttersta änden - med pengar. Intressant är en
episod från denna tid som belyser problemen kring teknisk utveckling
och företagsamhet. I samband med att pressmaskiner för kamtillverkning
 inköptes från Tyskalnd, köptes också en sk ”Carliermaskin”.
Denna maskin kom aldrig igång, därför att bröderna Mårtenson inte
kunde lista ut hur den skulle skötas och inte heller kunde räkna med
att få någon information från leverantören p g a de svårigheter de hade
med att klara av betalningen.
År 1924 byggdes en ny större fabriksbyggnad av de två bröderna.
Året innan hade de börjat tillverka kammar - en vanligt förekommande
 plastprodukt - genom att såga ut dem ur celluloid. Den nya
fabriken var avsedd att inrymma kamfabrikation med pressar - en
inriktning som dock ej blev så lönsam som de hade hoppats. Firmans
två anställda arbetade med att pressa kammar. - ”Vi fingo inte fram en
enda riktig kamm, oaktat vi slogo åt pressarna, så att de grova stativen
brusto”, skrev Thure Mårtenson i sin dagbok. Efter många motgångar,
 borgensansökningar och bankbesök lyckades han få ihop det
kapital på 30.000 kronor som behövdes för att bilda aktiebolag - ett
steg som behövde tagas för att få in kapital till förbättringar och


Svensk
Celluloidindustri
 AB



1. Thure Mårtenson och
brodern Ryno (tv) bygger
ut fabriken år 1924. Det
var i denna byggnad som
tillverkningen av celluloid-
kammar startade.


utveckling. Pengarna tog emellertid snart slut igen. Genom att låna
småbelopp av vänner och bekanta gick det ändå att hålla företaget på
fötter. Detta trots att beställningarna kom in ganska oregelbundet.
Tyskarna, engelsmännen och amerikanarna framställde sedan länge
stora mängder celluloid. I Danmark hade den första industrin startat
år 1906. Hur stor importen av celluloid var då fabriken i Gislaved
startades är okänt, men klart är att den var omfattande. Världspro-
duktionen av celluloid nådde sin kulmen just år 1920, med 40.000 ton.
Bröderna Mårtenson startade således sin verksamhet förhållandevis
sent och det dröjde innan plastvarutillverkningen kom igång i Sverige.
Företaget bytte namn och blev Svensk Celluloidindustri AB. Med
Monark i Varberg hade man fått kontrakt på cykelhandtag i celluloid,
men orderingången var liten. Kontorslokaler byggdes till år 1929.
Detta, trots att affärerna inte alls gick bra och ”bolagets ställning var
mer än svag”, som Thure Mårtenson beskrev läget. Men han och
brodern hade planer på en ny produkt - en cykelpump av celluloid.
Thure Mårtenson trodde att en celluloidpump, i stället för de populära
 s k ”Angelholms-pumparna” av metall, skulle bli en efterfrågad
vara. Uppfinningen patenterades men det ekonomiska krisläget lade
hinder i vägen. Thure Mårtenson skrev:
— ”Aktiekapitalet var i dess helhet förbrukat,men genom uppskrivning
av varulagret fanns intet lagligt tvång för bolagets likvidering. Lag


rets verkliga värde var ca 3.000:- kr men dess bokförda 35.000:- kr.
Ja, ställningen var sädan, att både styrelseledamöter och revisorer
avsade sig sina uppdrag! Gud ske tack och lov, kastade jag dock e]
yxan i sjön, besjälad som jag var av tanken, att det trots allt skulle bli
ljusare tider. Min optimism delades emellertid av ingen, allra minst av
banker och kreditgivare av privat natur.”
Nyåret 1931 nådde situationen sin kulmen. Tidvis hade det under
vintern inte ens funnits pengar till porto. Thure Mårtenson lyckades
genom krediter köpa ut en delägare och tog in sin hustru i företaget
istället. Därmed blev han ensam styrelseledamot. Nu började det
ljusna - cykelbranschen växte och pumptillverkningen tog fart. Även
handtagen började efterfrågas - ”Ja, det blev bättre och bättre för
nästan varje dag”, skrev han i dagboken.
30-talet blev vändpunkten för ”Celluloiden”, som företaget kallades
 på orten. Fabrikslokalerna utvidgades, bolagets anseende växte
och år 1933 fanns 15 personer anställda. År 1935 började man uppföra
en ny stor fabriksbyggnad i två våningar. Året därpå stod den klar och
hela kostnaden på 100.000 kronor drogs in på fyra år genom tillverkning
 av kragstöd av celluloid till skjortor, vilka gav en ”oerhörd
vinst”. Det var vid denna tid som ”plastkungen” (som han då började
kallas i pressen) Thure Mårtenson kunde skaffa sig en Bugatti Sport -
en glänsande statussymbol som säkert kom att få mer än en smålänning
 att pröva sig på plasttillverkning.
I den nya byggnaden inrättades en mekanisk verkstad som utrustades
 med en Köping-svarv, en Starr hydrokopieringsfräs och andra



2. Personalen vid ”Celluloiden” i Gislaved år 1933.



3. ”Sprutpresseriet” år 1941. Här formsprutades cellulosaacetat i tyska Iso-
mamaskiner.


maskiner nödvändiga för tillverkning av verktyg och maskindelar. En
ny automatsvarv av märket Index sattes att producera detaljer till
cykelpumparna, vilket gjorde firman oberoende av några tidigare
underleverantörer. Ett ritkontor inrymdes på övervåningen och den
första ingenjören i firmans historia anställdes.
Form- År 1938 var lokalerna återigen för trånga och en ny stor byggnad
Sprutningen uppfördes. I de moderna lokalerna flyttade celluloidproduktionen in.
introduceras Här började också en ny fas i svensk plasthistoria. Enligt Thure
Mårtenson var det här som Sveriges två första formsprutmaskiner
installerades. På mässan i Diisseldorf hade han och brodern Ryno
uppmärksammat dessa tyska Isomamaskiner och beslutat sig för att
satsa på det nya materialet cellulosaacetat. Den vanliga celluloiden
(cellulosanitrat), kunde inte formsprutas. Med avsikt att lösa bla
problemet med eldfarligheten hade cellulosaacetat utvecklats. Det
hade blivit ersättningsmaterial för den gamla celluloiden vid filmtillverkning
 och var lämpligt för sprutning i form. Med Isomamaskiner,
som arbetade med fjädertryck, startades tillverkning av kammar och
masstillverkning av tubhattar till tandkrämstuber. Tuberna i sig var en
gammal produkt som år 1841 hade uppfunnits för paketering av
oljefärger. År 1892 hade tandkrämstuben uppfunnits i USA.
Under andra världskriget fortsatte produktionen i stort sett oförändrad
 och företagets nuvarande huvudbyggnad anlades. Plastråva-



4. Strängsprutning vid Svensk Celluloidindustri AB i Gislaved år 1946.



5. Formsprutsmaskin av fabrikat Lester, inköpt
 år 1949.


Kulspets-
pennan
Safir


6. Med kulspets-
pennan Safir, som
började masstillverkas
 år 1949, blev
Mårtensons plastindustri
 i Gislaved
känd i hela landet.


Ny fabrik för
skumplast


rorna var ransonerade, men Thure Mårtenson lyckades av allt att
döma få tag på vad han behövde. Under ett par år var fabriken i
Gislaved den enda i landet som tillverkade kammar och tubhattar, ett
faktum som resulterade i mycket goda förtjänster. Till armén levererades
 cykelpumpar och plastkapslar till granatladdningar. För den
stora exporten av granatkapslar till Finland som bolaget lyckades
upprätthålla belönades Thure Mårtenson av Mannerheim men Finska
Frihetskorset av tredje klass.
Krigsårens vinster investerades i nya maskiner. Termoplastavdelningen,
 där acetatet bearbetades, utökades med två amerikanska Les-
tersprutmaskiner med 6 och 16 oz kapacitet, två Extruders - sträng-
sprutmaskiner för tillverkning av rör och profiler, samt en mängd
andra maskiner. Till kontoret införskaffades telefonväxel, snabbtelefoner
 och bokföringsmaskin. Ryno var liksom tidigare ansvarig för
produktionen och även personalchef för de cirka 100 personer som
var anställda. Omsättningen blev år 1944 strax över miljonen och
hade år 1948 ökat till det dubbla. År 1945 uppgick disponent Mårtensons
 lön till 120.000 kronor plus de 25.000 kronor han tog ut i hyra
för byggnaderna vilka han behållit i privat ägo.
I maj 1949 startade Thure Mårtenson tillverkningen av en ny produkt
av egen design — en kulspetspenna som döptes till Safir. Tack vare dess
jämförelsevis låga pris (2.50 kr) och attraktiva utseende blev den på
kort tid en framgång av stora mått. Kulspetspennor var en nyhet vid
denna tid och Thure Mårtenson framhöll i pressen det faktum att
dessa nya pennor faktiskt inte förstörde barnens handstil. Thure
Mårtenson och hans kollegor hade tänkt sig tillverka 100.000 pennor,
men vid årets slut hade 1.500.000 stycken producerats och sålts.
Produktionen uppgick till 12.000 pennor om dagen och en mycket
stor del av företagets 150 anställda arbetade med framställningen av de
plasthylsor, bläckpatroner och spetsar som pennorna bestod av. Om
spetsarna skrev Thure Mårtenson i sin dagbok att ”dessa voro till en
början allt annat än prima, men 'hela Sverige skrek efter Safir’ ”. Men
inte bara Sverige - en stor del av Safirproduktionen gick på export.
Omsättningen för år 1949 steg till 3.200.000 kronor. Nyinvesteringar
 gjordes bla i en formspruta, en Lesterpress på 8 oz.
Under åren 1950-51 upptogs tillverkningen av tangenter och delar
till samtliga landets räknemaskinstillverkare, bla Facit och Hugin.
Flera av dessa detaljer sprutades i det nya plastmaterialet nylon som
hade börjat framställas kommersiellt av företaget du Pont i USA år
1939. Enligt Thure Mårtenson var det första gången som nylon
formsprutades i landet. Många nya plastfirmor föddes vid denna tid
och konkurrensen hårdnade.
År 1954 startade Thure Mårtenson en ny fabrik för tillverkning av
skumplastmadrasser i polyestermaterialet Moltopren på licens från
Bayer i Tyskland. Fabrikationen förlädes till nya lokaler på området.
Madrasserna, som kallades "Well Vila”, luktade till en början illa och
kvaliteten var.inte den bästa. Konkurrensen var hård med skum-


gummi- och senare även skumplasttillverkare. Men genom upprättandet
 av en egen försäljningsorganisation med fast anställda kringresande
 och genom att höja kvaliteten i samarbete med Bayer kunde den
nya madrassen ”Dröm Vila” behålla sin marknadsandel. En helt ny
fabriksbyggnad uppfördes på området. Den stod klar år 1960. Skum-
ningsprocessen var eldfarlig och år 1963 ödeläde en brand den nya
skumplastfabriken. Då den återuppbyggdes i större storlek övergick
man till att använda polyeter, vilken gav bättre kvalitet. Omsättningen
 uppgick vid denna tid till 10 miljoner kronor för skumplastdelen
 enbart.
Under årens lopp har Celluloiden försörjt en växande skara Gisla-
vedsbor. År 1960 var 180 personer anställda och åtta år senare var
siffran 330, av vilka 75 var tjänstemän. Av de anställda var 143
kvinnor.
Thure Mårtenson hade länge haft stora förhoppningar om att hans
son Björn en dag skulle övertaga familjeföretaget. År 1959, vid 26 års
ålder, övertog Björn rollen som verkställande direktör för AB Svensk
Celluloidindustri. I juli 1961 omkom emellertid Björn Mårtenson i en
trafikolycka. Det innebar att faderns illusioner grusades och problem
som han inte var i stånd att övervinna hopade sig. Nya direktörer
anställdes, konkurrensen hårdnade på både termoplast- och skumplastdelen.
 Företaget utvecklades vidare, men Thure Mårtensons initiativglädje
 började i och med den tragiska förlusten att sina.
Åtskilliga notiser i dagspressen avslöjar att Thure Mårtenson
genom framgångarna med Celluloid AB kunde ägna sig åt att bidraga
till den kulturella och ekonomiska utvecklingen genom donationer
och föreningsverksamhet. Bland de stora summor han skänkte märks
de stipendiefonder han inrättade vid de nordiska handelshögskolorna
för att hjälpa unga studerande.
Thure Mårtenson avled i maj 1972 - men hans företag lever vidare -
idag med inriktning på flerfärgssprutområdet, en avancerad teknik
som ger plastprodukter i flera material och färger i ett moment.
Denna inriktning hade påbörjats redan under 1960-talet då de första
tvåfärgssprutmaskinerna hade satts i drift. Företaget heter numera
Celluloid AB. Bland de nya produkterna kan nämnas komplicerade
detaljer till instrumentbrädor för bilindustrin. År 1972 såldes skumplastfabriken
 och blev ett fristående företag med namnet Nordflex
AB. Med Thure Mårtensons Svensk Celluloidindustri AB som ledstjärna
 etablerade sig många plastföretagare i Gislaved, en trakt som
blev något av ett centrum för svensk plastindustri.