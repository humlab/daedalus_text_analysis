1931 65 % av Sveriges import av orostat kaffe ha varit av brasilianskt
ursprung. Ingendera av dessa relationer är emellertid riktig, den första
dock i vida mindre mån än den sista. Före kriget var Tyskland ännu en
stor mellanhand för vår kaffehandel, liksom i viss utsträckning även
Danmark och Holland, Före 1905 voro dessa länder, framför allt Tyskland,
såvitt kan slutas av den svenska handelsstatistiken, ännu mera dominerande —
vi köpte vid denna tid så gott som allt vårt kaffe genom
affärshus i Hamburg, Rotterdam, Köpenhamn o. s. v. Efter tillkomsten
år 1904 av ett nytt svenskt rederiföretag med trafik på Syd- och Centralamerika
har bladet vänt sig. Redan år 1905 återfinnas Brasilien och
Centralamerika i vår importstatistik med införselsiffror av resp. 4-5 och
0*3 milj. kg. från att förut ha varit obefintliga, och sedan dess har den
direkta införseln oavlåtligt stigit på den indirektas bekostnad. År 1931
redovisas enligt tab. 15 den direkta importen till 85 % av den totala och
importen från Brasilien till 65 %. I verkligheten torde omkr. 70—75 %
av vårt kaffe vara av brasilianskt ursprung. Danmark, Holland, Tyskland och England
förmedla väsentligen vår import av dyrare kaffesorter
från Guatemala (vars export till stor del behärskas av den tyska
handeln), Mexiko, Costa Rica, Haiti, Java o. s. v.