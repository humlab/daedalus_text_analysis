
Det är i »Journal för manufakturer och hushållning» för år 1825 x)
som en artikel läses med sagda benämning som rubrik. Däri presenteras
' en »människokraft sparande inrättning», som säges vara uppfunnen
eller åtminstone först beskriven av Dureau de la Malle och som avsåg
att lätt och billigt förflytta jordmassor över oländig mark från ett
högre till ett lägre plan. Transportmedlet bestod av ett mellan lastnings-
 och lossningsplatserna spänt grovt rep, å vilket löpte ett med
spar försett hjul, vari en lastlåda av trä var upphängd. Vagnen med
sin last nedbromsades med en i hjulet fäst draglina. Vid avstjälpningsplatsen
 lossades jorden för hand och vagnen återuppdrogs utefter bärlinan
 med hjälp av en i andra ändan av draglinan fästad motvikt, som
rörde sig på hjul å en andra bärlina. Den nämnda tidskriftens utgivare
 Georg Scheutz (f. 1785, d. 1873), känd som mångkunnig mekaniker
 och publicist, nöjde sig emellertid icke med att blott återgiva
denna beskrivning av den flygande skottkärran (så benämnd enär
lastkorgarna hade formen av en skottkärr-låda), utan tilläde en del
av honom själv uttänkta viktiga förbättringar, som han även åskådliggjorde
 å en till uppsatsen hörande litograferad ritning. Scheutz
föreslog sålunda att ersätta motvikten med en andra lastad låda, i
avsikt att låta nyttig last draga tillbaka den tömda lådan. Banan skulle
därigenom bliva så att säga dubbelverkande. Men han gick ännu ett
steg längre, i det han föreslog att fästa flera flygande skottkärror
efter varandra på samma lina, sammansatta till ett tågsätt, varigenom
med tillräckligt manstarkt lastare- och lossarelag en flerdubbel effekt
skulle ernås. Slutligen gör han (not sid. 160) ett märkligt tillägg så
lydande: lådan kan även mittpå hava ett par axlar (RS på ritningen),
så att den lastad välver omkull, men tömd återtager sin upprätta


